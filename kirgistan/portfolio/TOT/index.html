<!DOCTYPE html>
<html lang="en-us">
<head><meta charset="utf-8">
<meta http-equiv="X-UA-Compatible" content="IE=edge">
<title>Kursusindhold - Train the Trainer forløbet – TOT</title>
<meta name="description" content="Kirgistan 2016">
<meta name="viewport" content="width=device-width, initial-scale=1">
<meta name="robots" content="all,follow">
<meta name="googlebot" content="index,follow,snippet,archive">
<link rel="stylesheet" href="http://bibliotek.link/kirgistan/css/bootstrap.min.css">
<link rel="stylesheet" href="//fonts.googleapis.com/css?family=Roboto:400,300,700,400italic">
<link rel="stylesheet" href="http://bibliotek.link/kirgistan/css/font-awesome.min.css">
<link rel="stylesheet" href="http://bibliotek.link/kirgistan/css/owl.carousel.css">
<link rel="stylesheet" href="http://bibliotek.link/kirgistan/css/owl.theme.css">


  <link href="http://bibliotek.link/kirgistan/css/style.red.css" rel="stylesheet" id="theme-stylesheet">


<link href="http://bibliotek.link/kirgistan/css/custom.css" rel="stylesheet">
<link rel="shortcut icon" href="http://bibliotek.link/kirgistan/img/favicon.png">


</head>
<body>
  <div id="all">
      <div class="container-fluid">
          <div class="row row-offcanvas row-offcanvas-left">
              <div id="sidebar" class="col-xs-6 col-sm-4 col-md-3 sidebar-offcanvas">
  <div class="sidebar-content">
    <h1 class="sidebar-heading"><a href="/">Internationalt samarbejde</a></h1>
    <p class="sidebar-p">Uddannelses- og kapacitetsopbygningsindsats for socialarbejdere i Kirgisistan.</p>
    
    <ul class="sidebar-menu">
      
      
        <li><a href="http://bibliotek.link/kirgistan/">Forside</a></li>
      
        <li><a href="http://bibliotek.link/kirgistan/contact/">Om siden / Kontakt</a></li>
      
    </ul>
    <p class="social">
  
  <a href="full%20page%20or%20profile%20url" data-animate-hover="pulse" class="external facebook">
    <i class="fa fa-facebook"></i>
  </a>
  
  
  
  
  
  <a href="mailto:email@example.com" data-animate-hover="pulse" class="email">
    <i class="fa fa-envelope"></i>
  </a>
  
</p>


    <div class="copyright">
      <p class="credit">
        
          &copy;2016 DS
        
        | Template by <a href="https://bootstrapious.com/free-templates" class="external">Bootstrapious.com</a>

&amp; ported to Hugo by <a href="https://github.com/kishaningithub">Kishan B</a>

      </p>
    </div>
  </div>
</div>

              
<div class="col-xs-12 col-sm-8 col-md-9 content-column white-background">
  <div class="small-navbar visible-xs">
  <button type="button" data-toggle="offcanvas" class="btn btn-ghost pull-left"> <i class="fa fa-align-left"> </i>Menu</button>
  <h1 class="small-navbar-heading"><a href="/">Internationalt samarbejde</a></h1>
</div>

  <div class="row">
    <div class="col-lg-8">
      <div class="content-column-content">
         <h1>Kursusindhold - Train the Trainer forløbet – TOT</h1>
         <p>
Der blev inden kurset udarbejdet et hæfte som rummede en beskrivelse af et koncept for TRAIN The TRAINER (TOT) til anvendelse i  projektet uddannelses-  og kapacitetsopbygningindsats for socialarbejdere i Kirgistan.
<img src="/kirgistan/images/image13.png" alt="Vera" class="img-responsive center-block" /></p>

<p>Metodemanualen henvender sig til de professionelle trænere, der skal arbejde med at træne andre socialarbejdere  i viden om socialt arbejdes metoder .
Metodemanualen tager udgangspunkt i en 4 trins læringsmodel:</p>

<ul>
<li>Kontakt og læringsbehov</li>
<li>Præsentation af det faglige stof, som der skal arbejdes med</li>
<li>Deltagerne træner</li>
<li>Deltagerne designer i grupper et læringsforløb – der gives sparring på gruppernes læringsforløb</li>
</ul>

<p>Manualen præsenterer de overordnede elementer i et undervisningsforløb med fokus på, hvordan man som Trainer kan strukturere og organisere et forløb i samarbejde med de medarbejdere som skal undervises. Det er dog afgørende, at denne metodebeskrivelse ikke står alene som grundlag for at arbejde med viden om socialt arbejdes metoder.</p>

<p>Det er en forudsætning for at anvende manualen, at man også har gennemgået kursusforløbet arrangeret af DS i samarbejde med ASWKR.
Selve modulindholdet i kursusforløbet ses nedenfor:
<img src="/kirgistan/images/image10.png" alt="Vera" class="img-responsive center-block" /></p>

<h4 id="arbejdet-med-transformering-af-dansk-socialt-arbejde-til-en-kirgisisk-kontekst">Arbejdet med transformering af dansk socialt arbejde til en Kirgisisk kontekst</h4>

<p>Forskellen på den offentlige diskurs om socialt arbejde i de to lande har en betydning for læringsmiljøet. I Danmark kan man ind imellem opleve, at den måde, de styrende i debatten på det sociale område forstår og taler om sociale problemer og deres løsninger, i høj grad sker på baggrund af modeideologier og med et ordvalg, der er præget af en bestemt trendsættende jargon.</p>

<p>Et eksempel på det er konstateringen af, hvor stor indflydelse modebegrebet New Public Management, NPM, har haft på det sociale arbejde i Danmark de sidste 10 år.</p>

<p>I forlængelse heraf var det vigtigt for os indledningsvist at finde ud af, hvordan man i Kirgisistan taler om sociale problemer, hvordan man forstår sociale problemer, og ikke mindst hvordan man ser på årsagerne til, at de sociale problemer opstår. Dette var vigtigt, for at vi kunne forstå, i hvilken kontekst vores viden om og vores forståelse af sociale problemer skulle anvendes.</p>

<h4 id="teori-metode-og-etik">Teori, metode og etik</h4>

<p>Socialt arbejde i Danmark bygger på nogle stærke etiske og filosofiske værdier. Disse værdier handler om individets værdighed, social retfærdighed, professionel integritet og medmenneskeligt ansvar. Principperne bygger på vejledning fra International Federation of Socialworkers (IFSW), FN´s konvention om menneskerettigheder, FN´s Børnekonvention og Handicapkonventionen. Når vi spurgte kursisterne, om de kendte og arbejdede efter disse konventioner, var svaret ja, men det blev flere gange tydeligt for os, at vi nok opfattede og forstod disse principper forskelligt.</p>

<p>Brugerinddragelse er ligeledes et væsentligt begreb i socialt arbejde i Danmark. Begrebet kobles ofte sammen med et demokratisk medborgerskabsperspektiv. Det vil sige, at man hører til i samfundsfællesskaber, og at man indgår i ligeværdige, ligestillede relationer, samt at man har mulighed for at påvirke sin egen tilværelse og har indflydelse på det, der sker, i såvel de nære som fjerne omgivelser. Dette er et vigtigt fokuspunkt, fordi vi ved, at afvigende og sårbare grupper kan være i risiko for, at deres medborgeridentitet trues. Kirgisistan er et relativt ung demokrati, og vi var meget i tvivl om, hvorvidt denne trussel mod medborgeridentiteten kun ville være en trussel mod udsatte grupper, eller om der kunne være tale om en mere generel trussel, og at begrebet derfor ville blive opfattet helt anderledes.</p>

<p>I de senere år er der i Danmark blevet mere fokus på at dokumentere effekterne af de sociale indsatser og derigennem få mere viden om, hvilke sociale indsatser der virker. Men der findes stadigvæk ikke ret meget forskningsbaseret viden om, hvad der virker. Den begrænsede viden om virkningsfulde metoder, vi dog har, skulle selvfølgelig præsenteres. Det store spørgsmål blev, hvorvidt den viden, vi kom med, kunne overføres og anvendes i en kirgisisk kontekst.</p>

<p>Disse overvejelser og kendsgerninger blev meget styrende for vores forberedende arbejde.</p>

<p>Det betød blandt andet at præsentation og diskussion af begreber som recovery, retssikkerhed, empowerment, anerkendelse, brugerinddragelse, dialog og nysgerrighed kom til at fylde meget både overordnet i indledningen, men også mere konkret i alle undervisningsforløbene.</p>

<p>Under hele kursusforløbet var det desuden vigtigt for os at understrege og arbejde med, at den viden om socialt arbejde i Danmark, som vi præsenterede, ikke kunne anvendes direkte i en kirgisisk kontekst. Vi understregede mange gange i kursusforløbet, at det var vigtigt for os, at vi drøftede åbent sammen, hvilken slags viden vi skulle præsentere. For eksempel hvilke elementer fra den danske tilgang der kunne supplere, hvad de allerede gør, og ikke mindst hvordan det, vi præsenterede, kunne implementeres i det specifikke sociale arbejde rundt om i forskellige dele af Kirgisistan. I forlængelse heraf blev der i kursusforløbet afsat tid til, at kursisterne kunne arbejde med, hvordan deres eksisterende træningsprogrammer kunne suppleres med noget af den viden, vi præsenterede dem for.</p>

<h4 id="forandringsteori">Forandringsteori</h4>

<p><img src="/kirgistan/images/image11.png" alt="Vera" class="img-responsive center-block" />
Inden vi tog til Kirgisistan havde vi i gruppen mange diskussioner om, hvad målet med socialt arbejde er i Danmark, og om målet med det sociale arbejde i Kirgisistan ville være det samme. Målsætningen kunne måske godt formuleres enslydende med en målsætning om det gode liv - men hvad betyder det gode liv i Danmark, og hvad betyder det gode liv i Kirgisistan? På baggrund af disse diskussioner blev det vigtigt for os indledningsvist at arbejde med kursusdeltagernes oplevelser og formuleringer af, hvad målet for det sociale arbejde i Kirgisistan er.</p>

<p>Til det formål valgte vi dels at introducere arbejdet med en forandringsteori for dem, dels at facilitere en proces, hvor de med udgangspunkt i forandringsteorien skulle arbejde med formulering af en sådan målsætning for forskellige målgrupper i Kirgisistan.</p>

<h4 id="voksenudredningsmetoden-vum">Voksenudredningsmetoden - VUM</h4>

<p>Med afsæt i vores overvejelser vedrørende transformering af dansk socialt arbejde og de bærende principper for socialt arbejde i Danmark valgte vi at præsentere Voksenudredningsmetoden (VUM). VUM er en forholdsvis enkel og anvendelig metode til at understøtte sagsbehandling og udredning på området for voksne med sociale problemer og voksne med funktionsnedsættelser. Anvendelsen af metoden sætter borgeren i centrum, borgerens ressourcer og netværk indtænkes, og metodens systematik sikrer, at borgerens hele situation inddrages, når indsatsen og hjælpeforanstaltningerne skal besluttes. Metodens systematik muliggør samtidig, at ikke alle dele af metoden nødvendigvis skal tages i anvendelse samtidig.</p>

<p>Det var vigtigt for os at sætte borgerens perspektiv i fokus og at synliggøre, at der - hos såvel borgere med funktionsnedsættelse som hos borgere med sociale problematikker - findes ressourcer, som kan indtænkes og anvendes, fordi en sådan tilgang skaber motivation hos borgeren, og dermed er en forudsætning for en vellykket indsats og en udvikling hos borgeren.</p>

<p>Metodehåndbogen blev oversat til russisk og justeret, så den del af materialet, som specifikt relaterede sig til danske forhold, blev taget ud og kun optrådte der, hvor det kunne give mening i Kirgisisk kontekst.  I det oversatte materiale blev metodens systematik fulgt, og der blev især lagt vægt på metodens grundlæggende og bærende elementer:</p>

<ul>
<li>Sagsoplysning</li>
<li>Udredningsmetoden og temaer i udredningen</li>
<li>Sagsvurdering</li>
<li>Indsatsformål, indsatsmål og handleplan</li>
</ul>

<p>Endvidere indeholdt den oversatte metodehåndbog udpluk af dansk lovgivning som mulig inspiration og forståelse af metoden.</p>

<p><img src="/kirgistan/images/image12.png" alt="Vera" class="img-responsive center-block" />
<img src="/kirgistan/images/image15.png" alt="Vera" class="img-responsive center-block" /></p>	
      </div>
    </div>
  </div>
</div>

          </div>
      </div>
  </div>
  <script src="http://bibliotek.link/kirgistan/js/jquery.min.js"></script>
<script src="http://bibliotek.link/kirgistan/js/bootstrap.min.js"> </script>
<script src="http://bibliotek.link/kirgistan/js/jquery.cookie.js"> </script>
<script src="http://bibliotek.link/kirgistan/js/ekko-lightbox.js"></script>
<script src="http://bibliotek.link/kirgistan/js/jquery.scrollTo.min.js"></script>
<script src="http://bibliotek.link/kirgistan/js/masonry.pkgd.min.js"></script>
<script src="http://bibliotek.link/kirgistan/js/imagesloaded.pkgd.min.js"></script>
<script src="http://bibliotek.link/kirgistan/js/owl.carousel.min.js"></script>
<script src="http://bibliotek.link/kirgistan/js/front.js"></script>

</body>
</html>
